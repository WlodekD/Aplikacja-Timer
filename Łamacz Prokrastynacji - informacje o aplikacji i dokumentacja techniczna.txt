Wstęp teoretyczny i funkcja aplikacji:
Prokrastynacja jest niczym innym jak odczuwanym negatywnym stanem emocjonalnym w odpowiedzi na 
pojawienie się nieprzyjemnego doświadczenia.
Za to nieprzyjemne odczucie odpowiedzialne są ośrodki bólowe w naszym mózgu. W wyniku tego nasz 
mózg automatycznie poszukuje pozytywnych bodźców byprzekierować na nie naszą uwagę. Gdy staje 
się to nawykiem zaczynamy mówić o prokrastynacji. 
Z badań wynika ciekawy wniosek, mianowicie gdy "przytrzymamy" naszą uwagę i zaczniemy rozwiązywać 
problem który wywołał u nas negatywne emocje, emocje te bardzo szybko znikają. Okazuje się że 
samo myślenie o czynności która wydaje się nam trudna bądź nieprzyjemna wywołuje negatywny stan, 
natomiast przystąpienie do działania stan ten niweluje. Na podstawie tych odkryć włoski badacz 
Francesco Cirillo pod koniec lat osiemdziesiątych ubiegłego wieku opracował metodę Pomodoro. 
Nazwa wzięła się od kuchennego timera w kształcie pomidora odliczającego czas w trakcie gotowania. 
Metoda Pomodoro polega na ustawieniu krótkiego odcinka czasu, np. 25 min i poświęcenia tego czasu 
na rozwiązanie problemu który sprawia nam trudność. W trakcie trwania sesji Pomodoro nie możemy 
robić żadnych przerw, staramy skupić całą swoją uwagę na rozwiązaniu problemu. Po upływie czasu 
robimy sobie krótką przerwę i rozpoczynamy kolejną sesję. Długość sesji zależy od nas, zwyczajowo 
zaczyna się od 25 min i następnie czas ten jest wydłużany. Głównym założeniem metody jest "oswajanie" 
się z wykonywaniem czynności które sprawiają nam trudność poprzez wykonywanie tych czynności w 
krótkich odcinkach czasowych.
Aplikacja którą napisałem jest narzędziem które może w tym pomóc. Nasze umysły działają w nielinearny 
sposób, tzn. działanie naszego mózgu oscyluje między dwoma trybami pracy:
1. Fazą skupienia (focused mode)    -> faza w której nasz umysł funkcjonuje bardzo szczegółowo i 
efektywnie analizując bardzo dokładnie niewielką część informacji.
2. Fazą rozproszenia (diffuse mode) -> faza integracji wcześniej zdobytej wiedzy i łączenia jej z 
pozostałymi obszarami w mózgu przechowującymi inne informacje.
Wynika z tego prosty wniosek: nie należy spędzać zbyt dużej ilości czasu nad danym zagadnieniem jeśli 
nie przynosi to efektu. Bardzo ważne aby robić sobie krótkieprzerwy co jakiś czas by przełączyć nasz 
umysł w tryb rozproszenia. Krótko mówiąc mózg zintegruje informacje i poda nam rozwiązanie.
Aplikacja posiada również funkcjonalność generowania raportów do pliku excel by ułatwić monitorowanie 
czasu spędzonego nad danym projektem.

Inspiracją do napisania aplikacji było ukończenie kursu MOOC (masowy otwarty kurs online) na portalu 
coursera.org: Learning how to learn: Powerful mental tools to help you master tough subjects. Kurs 
został przygotowany przez University of California, San Diego.

Dokumentacja techniczna:
Aplikacja została napisana w Visual Studio 2015 Community w języku C#.

Dokumentacja użytkownika z opisem funkcjonalności:
Pole tekstowe -> Nazwa projektu: w polu tekstowym wpisujemy nazwę aktywności, projektu. Nazwa ta 
zostanie później umieszczona w raporcie excel. Plik excel jest zapisywany w folderze w którym została 
zapisana aplikacja.
Pola tekstowe pod etykietą "Przewidywany czas projektu" -> godz., min, sek.: pola tekstowe w które 
wpisujemy czas który chcemy odmierzyć.
Licznik pod etykietą "Czas trwania projektu" -> licznik czasu odmierzający czas pracy nad projektem 
"w górę". Odmierzony czas może być zapisany w pliku "RaportExcel".
Przycisk -> RESETUJ: po wciśnięciu przycisku RESETUJ timer resetowany jest do wartości 0. Aby dalej 
odmierzać czas należy ponownie wpisać "Przewidywany czas projektu".
Licznik pod etykietą "Odliczany czas do zakończenia projektu" -> licznik odmierzający czas "w dół". 
Zakończenie odliczania skutkuje pojawieniem się informacji "Koniec pracy. Czas na przerwę".
Przycisk -> START: przycisk rozpoczynający odliczanie.
Przycisk -> STOP: przycisk stopujący odliczanie. Po ponownym wciśnięciu przycisku START czas będzie 
mierzony od początku. Główną funkcjonalnością aplikacji jest praca nad danym zagadnieniem, w określonym 
okresie czasu, bez przerwy. Po wciśnięciu przycisku STOP i następnie wciśnięciu przycisku START czas 
odmierzany jest od początku, np.: gdy ustawimy "Czas trwania projektu" na 25 min. i po upływie 10 min. 
wcieśniemy przycisk STOP (w wyniku tego że coś nas rozproszyło, podjeliśmy inne działanie niż praca nad 
projektem) i następnie wciśniemy przycisk START, czas będzie odmierzany ponownie od 25 min.
Przycisk -> RaportExcel: przycisk zapisujący do pliku excel tekst wpisany do pola tekstowego "Nazwa 
projektu", czas z pól tekstowych "Przewidywany czas projektu" oraz czas z "Czas trwania projektu".
